134 rnotoous

tanto profundioriS, quanto major et altior est anachoresis vita coenobitali, et contem-
platio Dei conversatione actuali quae in congregationibus exercetur, cui utique con-
templationi semper intenti sunt inaestimabiles viri illi. Vestrum est ergo adjuvare
orationibus piis nostros conatuS‚ ne tam sancta materia nunc describenda sermone
imperito, sed tamen fideli, periclitetur in nobis; vel certe ne nostra rusticitas obruatur
ejusdem profunditate materiae. Itaque transeamus ab exteriori atque visibili monacho-
rum cultu, quem in libro de Institutis Patrum descripsimus, ad invisibilem interioris
hominis habitum ac ornatum. De modo quoque seu forma canonicarum orationum sive

mecm, Horarum ascendat eloquium nostrum ad orationem illam jugem et indesinentem quam
gemm„ jubet Apostolus ε quatenus quicumque promeruit nomen spiritualis Jacob lectione

36.

libri prioris ac supplantatione vitiorum carnalium, nunc etiam suscipiens instituta

[maana. Patrum magis quam mea, transiensque respectu ac ope pietatis divinae ad meritum et

(ut ita dixerim) ad dignitatem IsraeliS‚ instruatur similiter quid debeat observari in

culmine isto perfectioniS, videlicet in habitu et ornatu hominis interioris. Obtineant
ergo orationes vestrae ab eo qui judicavit nos dignos visu ac discipulatu vel societate

anachoretarum, ut nobis conferre dignetur plenam memoriam doctrinarum illorum,
facilemque sermonem ad exprimendum easdem ε ut exhibere vobis possimus sermones
illorum, explicando eos tam sancte et integre sicut ab ipsis accepimus, ipsosque
Patres suis institutis ac documentis quodammodo incorporando, et (quod majus est
his) de praedictis Latino eloquio disputando. — Porro lectorem priorum voluminum et
harum Collationum volumus ante omnia esse praemonitum, ut si forte putaverit in his
aliqua impossibilia esse aut dura, ex qualitate status aut propositi sui, vel pro usu et
conversatione communi, non ea mensuret ac judicet juxta suae facultatis imperfectio-
nisque modum, sed secundum dignitatem et perfectionem Patrum ista loquentium3
denique prius concipiat studium atque propositum Patrum illorum, quoniam vere
mortui sunt omni conversationi mundanae, et liberi ab omni affectu parentum carna-
lium, omnique vinculo saecularium actionum. Consideret quoque qualitatem locorum
in quibus morantur, quia in vastissima solitudine constituti et ab universis hominibus
separati, atque per hoc possidentes mentis illuminationem, contemplantur vel dicunt
ea quae forsitan videbuntur impossibilia inexpertis et ineruditis propter conditionem
et mediocritatem consuetudinis suae. De quibus tamen si quis voluerit veram proferre
sententiam, et experiri desiderat an illa queant impleri, festinet prius suscipere ac
sectari simili studio ac conversatione vitam et propositum Patrum illorum, et tunc
demum deprehendet et sciet ea non solum esse possibilia, verum etiam suavissima,
quae antea sibi videbantur esse supra hominis facultatem. Nunc itaque properemus ad
collationes et instituta eorum.

